
I cacciatori non residenti in Umbria per accedere al servizio di prenotazione on line devono:

•	accedere al servizio comunicando i propri dati personali per ricevere il **proprio codice di registrazione** al sistema tramite **e-mail**;

•	pagare la **quota annuale** per la stagione venatoria in corso – Euro 25,00 per cacciatori residenti nel Lazio; Euro 35,00 per cacciatori residenti in Toscana – tramite il servizio PagoUmbria utilizzando la carta di credito oppure il bonifico bancario on-line o scegliendo la modalità differita;

•	inserire il **codice di registrazione** e il **codice di pagamento IUV** della quota per validare e attivare il sistema;

•	prenotare, selezionando l’ATC di destinazione disponibile e **indicando il giorno** in cui si vuole venire a cacciare, **compreso entro i sette giorni successivi** rispetto al momento in cui viene fatta la prenotazione.


Se la prenotazione è andata a buon fine, il sistema invia una e-mail di conferma con la data e l'ATC prenotato.


Una volta raggiunto il **totale di 20 giornate** prenotate per il singolo cacciatore  non è più possibile effettuare prenotazioni per la stagione venatoria in corso che dura dal **1 ottobre al 31 gennaio**.


Negli accordi interregionali sono previsti dei numeri massimi giornalieri di cacciatori consentiti per ciascun ATC in ingresso da fuori regione, superati i quali non è più possibile effettuare la prenotazione per quel dato giorno.
