**Per l’avvio o l’esercizio** dell’attività di acconciatore sono necessari:

1. Iscrizione **all’Albo imprese artigiane** per le imprese artigiane, iscrizione **al registro imprese** per le imprese commerciali.<br>

2. **Requisiti morali** relativi alle disposizioni antimafia.<br>

3. È necessario, per ogni sede o unità locale dell'impresa, designare un **responsabile tecnico** in possesso dell’abilitazione professionale che garantisca la propria presenza durante lo svolgimento delle attività medesime.

4. **Requisiti professionali** ovvero **Abilitazione professionale** che si ottiene superando un esame tecnico-pratico che si può sostenere dopo aver svolto un percorso formativo articolato secondo le due seguenti alternative:

- **Prima alternativa**:

    un corso di qualificazione della durata di due anni seguito da: corso di specializzazione di contenuto prevalentemente pratico

    _Oppure_

    inserimento della durata di un anno presso un'impresa di acconciatura, da effettuare nell'arco di due anni

- **Seconda alternativa**:

    inserimento della durata di tre anni presso un'impresa di acconciatura, da effettuare nell'arco di cinque anni e svolgimento di un apposito corso di formazione teorica.


**Il riconoscimento dell'abilitazione professionale** di acconciatore **acquisita in altri Stati membri dell'Unione europea**, ai sensi della normativa vigente, è disposto **dalla Regione**.

Qualora si possiedano requisiti professionali acquisiti al di fuori degli stati UE, **la domanda di riconoscimento degli stessi** deve essere inviata al **Ministero dello Sviluppo Economico**.
