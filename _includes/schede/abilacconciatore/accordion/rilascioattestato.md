L’esame finale può riguardare anche **singole unità di competenza** per cui si può ottenere il relativo attestato di certificazione che in questi casi ha **valore per 5 anni dalla data del suo rilascio**.

A seguito di avvenuta certificazione di **tutte le 15 unità di competenza** costituenti lo standard professionale di acconciatore, il Dirigente rilascia l’**attestato di abilitazione** all’esercizio della professione di acconciatore.

L’attestato viene rilasciato in data successiva alla comunicazione dell’esito dell’esame.

Il rilascio dell’attestato richiede di presentarsi fisicamente presso gli uffici regionali del Servizio competente portando 1 marca da bollo da 16€ che viene apposta sull’attestato.
