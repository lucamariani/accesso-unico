

La Regione assicura almeno quattro sessioni d’esame all’anno con scadenze coincidenti con il 31/03, 30/06, 30/09 e 31/12.

Il Dirigente del Servizio competente ha la facoltà di indire, tra una sessione e l’altra, ulteriori sessioni d’esame al ricevimento di **almeno n. 5 richieste di abilitazione**.

**Ogni candidato viene convocato tramite comunicazione scritta inviata tramite PEC o raccomandata A/R indicante giorno, ora e sede di svolgimento dell’esame.**

Il **giorno dell’esame** occorre presentarsi all’indirizzo indicato nella convocazione di fronte alla commissione insediata presso la Regione Umbria **muniti di un documento di identità valido**.

L’esame è svolto secondo la seguente articolazione:

a) esame della domanda presentata e relativi allegati,

b) audizione del richiedente, rivolta alla presentazione motivata delle esperienze acquisite,

c) svolgimento di esame tecnico-pratico definito dalla Commissione sulla base degli esiti dell’audizione.

Il Dirigente del Servizio competente, preso atto dei lavori della Commissione, con determinazione approva l’elenco dei soggetti abilitati e dei soggetti che non hanno conseguito l’abilitazione.

L’esito dell’esame verrà comunicato direttamente ai candidati in forma scritta e motivata.
