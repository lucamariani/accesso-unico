La Regione Umbria ha regolamentato i requisiti e le modalità ai fini della formazione dell'elenco regionale degli esperti in beni ambientali e architettonici con il R.R. n.2 del 18/02/2015, Capo III, artt. 53-61.
La struttura regionale competente in materia dispone l’iscrizione nell’elenco regionale sulla base di istruttoria preliminare delle richieste di iscrizione, **entro trenta giorni dalla richiesta** e può richiedere agli interessati ogni atto, documento o informazione per una più completa ed esaustiva valutazione della domanda di iscrizione disponendone, in tal caso, la sospensione dell’esame.

Qualora la domanda di iscrizione nell’elenco regionale venga accolta, **l’interessato dovrà produrre**:

- **la ricevuta di versamento** della somma di euro 50,00 sul c. c.p. n. 143065 intestato a Regione Umbria - Servizio tesoreria, con la causale “Iscrizione elenco esperti in beni ambientali ed architettonici”;

- **l’attestazione del servizio** prestato (per i dipendenti pubblici).

Il **certificato d’iscrizione all’ordine professionale** (per i professionisti) e il certificato del **casellario giudiziale**  (per entrambi) **sono acquisiti d’ufficio**.

La documentazione dovrà essere prodotta dall’interessato **entro sessanta giorni dal ricevimento della comunicazione.**
Il mancato rispetto di tale termine comporta l’archiviazione della domanda.

**Aggiornamento dell’elenco regionale**

L’aggiornamento dell’elenco regionale conseguente alla richiesta di cancellazione dal medesimo, alla presa d’atto in caso di decesso, ad eventuali provvedimenti cautelativi dell’Autorità giudiziaria o degli Ordini professionali di appartenenza, è effettuato con provvedimento della struttura regionale competente in materia **entro trenta giorni dal ricevimento delle relative comunicazioni**; di ciò è data comunicazione all’interessato.

L’elenco regionale e gli aggiornamenti dello stesso, sono effettuati con Determinazione Dirigenziale e relativa pubblicazione nel Bollettino Ufficiale della Regione Umbria.
