All’elenco regionale possono essere iscritti **laureati nelle discipline indicate all’articolo 55 del R.R. n. 2/2015** a condizione che siano in possesso di uno dei seguenti requisiti:

a) abbiano maturato **almeno cinque anni di servizio di ruolo** nell’amministrazione dello Stato, della Regione, degli enti locali e di altri enti pubblici, svolgendo attività attinenti alle finalità dell’elenco regionale;

b) siano iscritti da **almeno cinque anni ai relativi Ordini professionali**, ove previsti, ed abbiano svolto attività professionale attinente alle finalità dell’elenco regionale.

Inoltre, per coloro che sono in possesso della **laurea magistrale** e per i soggetti che sono in possesso della laurea in **architettura, ingegneria civile e ambientale e scienze agrarie e forestali** conseguita **antecedentemente** all’entrata in vigore del decreto del Ministro dell’Università e della ricerca scientifica e tecnologica 28 novembre 2000 gli anni di cui alle lettere a) e b), **sono ridotti a tre**.

I soggetti che sono in possesso della laurea **in architettura, ingegneria civile e ambientale e scienze agrarie e forestali** conseguita **antecedentemente** all’entrata in vigore del decreto del Ministro dell’Università e della ricerca scientifica e tecnologica 28 novembre 2000 possono essere iscritti in **entrambe le sezioni** dell’elenco regionale e **devono possedere anche i requisiti di cui all’articolo 59 del R.R. n. 2/2015**.
