Dato che le amministrazioni preposte al rilascio dell’autorizzazione paesaggistica possono essere la Regione oppure i Comuni sub-delegati, occorre innanzitutto individuare l’Ente competente a cui presentare la domanda, sulla base della localizzazione dell’intervento da realizzare e della tipologia di opere che si intendono eseguire, come previsto dall’art. 111 della l.r. 1/2015.

In **Umbria** la domanda va trasmessa:

a. al **SUAPE del Comune interessato**

per i **Comuni ricompresi nell'[Allegato A – Enti Adeguati](/docs/modulistica/ElencoA.pdf)**, (Allegato alla D.G.R. n. 203/2010, come successivamente aggiornato con Determina Dirigenziale n. 3411 del 21/05/2015) ovvero in possesso dei requisiti di legge per l’esercizio delle funzioni amministrative delegate concernenti il rilascio dell’**autorizzazione paesaggistica** di cui all’art. 146 del D.Lgs. n. 42/2004.

b. alla **Regione Umbria**

-  per i **Comuni ricompresi nell’[Allegato B - Enti non adeguati](/docs/modulistica/ElencoB.pdf)** (Allegato alla D.G.R. n. 203/2010, come successivamente aggiornato con Determina Dirigenziale n. 3411 del 21/05/2015) ovvero non in possesso dei requisiti di legge per l’esercizio delle funzioni amministrative delegate concernenti il rilascio dell’autorizzazione paesaggistica di cui all’art. 146 del D.Lgs. n. 42/2004;

-	per le seguenti **tipologie di opere**:

1.	le opere della Regione, opere pubbliche comunali che ricadano in due o più comuni, opere di interesse statale  da realizzarsi da parte degli enti istituzionalmente competenti, ovvero da concessionari di servizi pubblici, anche in riferimento al decreto del Presidente della Repubblica 18 aprile 1994, n. 383, gli interventi riguardanti la rete nazionale di trasporto dell’energia elettrica superiore,  le infrastrutture energetiche a rete o puntuali relative alle opere di trasporto, la trasformazione e la distribuzione di energia elettrica superiore a 150kV;

2.	le opere indicate all’art. 110, comma 1 lett. a) della L.R. 1/2015 ossia opere delle Province e le infrastrutture energetiche relative alle opere di trasporto, la trasformazione e la distribuzione di energia elettrica con tensione non superiore a centocinquanta Kv ricadenti in più comuni, conferite precedentemente alle Province e riallocate in Regione a far data dal 01/12/2015.

L’Istanza, completa della relativa documentazione, **va presentata a Regione Umbria** secondo le seguenti modalità:

1. utilizzando il **servizio online** che permette la compilazione e la trasmissione dell’istanza raggiungibile al seguente indirizzo: [https://serviziinrete.regione.umbria.it](https://serviziinrete.regione.umbria.it)

2. trasmessa **via PEC** all’indirizzo: direzioneambiente.regione@postacert.umbria.it


ATTENZIONE:

E’ previsto un **periodo transitorio** di tre mesi a partire dal 20 dicembre 2019, prolungato fino a nuova comunicazione a causa dello stato di emergenza da COVID-19, nel quale sarà possibile presentare le istanze nelle diverse modalità, trascorso il quale è **obbligatorio utilizzare esclusivamente il servizio online**.
